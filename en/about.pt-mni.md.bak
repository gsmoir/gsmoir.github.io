+++
title = "ꯏꯁꯥꯒꯤ ꯃꯇꯥꯡꯗ ꯋꯥꯍꯩ ꯈꯔꯗꯡ"
slug = "about"
+++

ꯈꯨꯔꯨꯝꯖꯔꯤ!

ꯑꯩꯍꯥꯛꯀꯤ ꯃꯤꯡ ꯒꯧꯔꯁ꯭ꯌꯥꯝ ꯃꯣꯏꯔꯥꯡꯊꯦꯝ ꯀꯧꯏ꯫
ꯏꯔꯨꯞ ꯏꯄꯥꯡꯁꯤꯡꯅ **ꯁ꯭ꯌꯥꯝ** ꯍꯥꯏꯅꯁꯨ ꯀꯧꯏ꯫
ꯑꯩꯍꯥꯛ ꯍꯧꯖꯤꯛ [ꯑꯥꯏ.ꯑꯥꯏ.ꯑꯥꯏ.ꯇꯤ. ꯃꯅꯤꯄꯨꯔ](http://iiitmanipur.ac.in/) ꯗ **ꯄ꯭ꯔꯣꯖꯦꯛ ꯃꯦꯅꯦꯖꯔ** ꯑꯣꯏꯅ ꯊꯕꯛ ꯇꯧꯖꯔꯤ꯫
ꯑꯩꯍꯥꯛ **B.Tech. (ꯀꯝꯄ꯭ꯌꯨꯇꯔ ꯁꯥꯏꯟꯁ)** ꯇ **"ꯗꯤꯁꯇꯤꯡꯁꯟ"** ꯐꯡꯂꯕ ꯁꯤꯟꯃꯤ ꯑꯃꯅꯤ꯫ ꯑꯩꯍꯥꯛ **ꯏꯟꯐꯣꯔꯃꯦꯁꯟ ꯇꯦꯛꯅꯣꯂꯣꯖꯤ (ꯑꯥꯏ.ꯇꯤ.)** ꯒꯤ ꯁꯤꯟꯐꯝꯗ ꯆꯍꯤ ꯸ ꯃꯨꯛ ꯂꯣꯏꯅꯖꯔꯛꯂꯦ꯫

ꯏꯡ ꯁꯣꯛ ꯲꯰꯱꯴, B.Tech. ꯀꯤ ꯑꯔꯣꯏꯕ ꯆꯍꯤꯗ [ꯋꯤꯄ꯭ꯔꯣ ꯇꯦꯛꯅꯣꯂꯣꯒꯤꯁ](https://www.wipro.com/)ꯅ **"ꯄ꯭ꯔꯣꯖꯦꯛ ꯏꯟꯖꯤꯅꯤꯌꯔ"** ꯑꯃ ꯑꯣꯏꯅ ꯈꯟꯕꯤꯔꯛꯇꯨꯅ ꯊꯕꯛ ꯇꯧꯕ ꯍꯧꯖꯈꯤ꯫ 
[ꯋꯤꯄ꯭ꯔꯣ ꯇꯦꯛꯅꯣꯂꯣꯒꯤꯁ](https://www.wipro.com/)ꯇ ꯑꯩꯍꯥꯛ ꯆꯍꯤ ꯳ ꯃꯨꯛ ꯂꯩꯖꯔꯝꯃꯤ꯫ 
ꯃꯇꯝꯗꯨꯗ ꯂꯥꯏꯕꯛ ꯐꯕ ꯑꯃꯁꯨꯡ ꯍꯣꯠꯅꯖꯃꯜꯅ ꯑꯩꯍꯥꯛꯄꯨ  **Best Campus Recruit in PES Excellence Awards 2016-17** ꯄꯤꯕꯤꯗꯨꯅ ꯁꯛ ꯈꯡꯕ ꯎꯠꯄꯤꯈꯤ꯫
ꯑꯃꯁꯨꯡ ꯆꯍꯤ ꯈꯨꯗꯤꯡꯒꯤ **"ꯑꯦꯛꯁꯦꯂꯦꯟꯠ"** ꯔꯦꯇꯤꯡ ꯄꯤꯕꯤꯔꯛꯈꯤ꯫

ꯏꯡ ꯁꯣꯛ  ꯲꯰꯱꯷ ꯇ ꯑꯩꯍꯥꯀ [ꯋꯤꯄ꯭ꯔꯣ ꯇꯦꯛꯅꯣꯂꯣꯒꯤꯁ](https://www.wipro.com/) ꯊꯥꯗꯣꯛꯂꯝꯂꯒ ꯌꯨꯃꯗ ꯐ꯭ꯔꯤꯂꯥꯟꯁꯤꯡ ꯑꯃꯁꯨꯡ "Start-Up" ꯀꯤ ꯃꯥꯏꯀꯩꯗ ꯑꯣꯟꯁꯤꯟꯗꯨꯅ ꯏꯔꯝꯗꯝ ꯃꯅꯤꯄꯨꯔꯗ ꯑꯥꯏ.ꯇꯤ. ꯁꯣꯂꯨꯁꯟꯁ ꯄꯨꯔꯛꯅꯕꯒꯤ ꯂꯝꯕꯤꯗ ꯈꯣꯡꯗꯥꯖꯔꯛꯈꯤ꯫

ꯏꯡ ꯁꯣꯛ ꯲꯰꯲꯰ ꯗꯒꯤ ꯑꯩꯍꯥꯀ [ꯑꯥꯏ.ꯑꯥꯏ.ꯑꯥꯏ.ꯇꯤ. ꯃꯅꯤꯄꯨꯔ](http://iiitmanipur.ac.in/) ꯗ **ꯀꯝꯄ꯭ꯌꯨꯇꯔ ꯏꯟꯖꯤꯅꯤꯌꯥꯔꯤꯡ**  R&D ꯒꯤ ꯂꯝꯗ ꯊꯕꯛ ꯇꯧꯕ ꯍꯧꯖꯈꯤ꯫ 
ꯍꯧꯖꯤꯛ ꯍꯧꯖꯤꯛ ꯑꯩꯍꯥꯛ ꯃꯐꯝ ꯑꯁꯤꯗ **"ꯄ꯭ꯔꯣꯖꯦꯛ ꯃꯦꯅꯦꯖꯔ"** ꯑꯣꯏꯅ ꯂꯩꯖꯔꯤ꯫
ꯃꯇꯝꯁꯤꯗ ꯑꯩꯍꯥꯛꯅ ꯑꯍꯥꯟꯕ ꯃꯤꯌꯥꯝꯅ ꯁꯤꯖꯤꯟꯅꯕꯗ ꯌꯥꯝꯅ ꯂꯥꯏꯕ ꯃꯤꯇꯩ ꯃꯌꯦꯛꯀꯤ **ꯀꯤꯕꯣꯔꯗ**  ꯑꯃ ꯁꯦꯝꯖꯈꯤ꯫
ꯃꯁꯤꯒꯤ ꯃꯔꯝꯗ ꯏꯕ [IEEE ꯄꯦꯄꯔ](https://ieeexplore.ieee.org/abstract/document/9573837/) ꯑꯗꯨ [Google  ꯔꯤꯁꯔꯁ](https://arxiv.org/abs/2205.03983) ꯅꯁꯨ ꯃꯈꯣꯏꯒꯤ ꯄꯦꯄꯔꯗ cite ꯇꯧꯈꯤ꯫
ꯑꯗꯨꯒ ꯃꯇꯝꯁꯤꯗ ꯃꯅꯤꯄꯨꯔꯒꯤ ꯑꯍꯥꯟꯕ ꯑꯣꯏꯅ ꯃꯤꯇꯩꯂꯣꯟ, ꯇꯥꯡꯈꯨꯜ, ꯊꯥꯗꯧ, ꯃꯥꯎ ꯑꯃꯁꯨꯡ ꯀꯕꯨꯏ/ꯔꯣꯡꯃꯩ ꯂꯣꯅꯁꯤꯡꯒꯤ ꯃꯔꯛꯇ ꯑꯥꯔꯊ ꯍꯟꯗꯣꯛꯄ ꯉꯝꯕ [ Kangleiwordnet](http://kangleiwordnet.in)  ꯀꯧꯕ ꯋꯦꯕꯁꯥꯏꯠ ꯑꯃ ꯁꯦꯝꯗꯨꯅ ꯃꯌꯥꯝꯗ ꯐꯡꯍꯟꯈꯤ꯫

ꯑꯩꯍꯥꯛ **ꯀꯝꯄ꯭ꯌꯨꯇꯔ ꯏꯟꯖꯤꯅꯤꯌꯥꯔꯤꯡ** ꯒꯤ ꯂꯝꯗ ꯑꯅꯧ ꯑꯅꯧꯕ ꯍꯤꯔꯝꯁꯤꯡ ꯊꯤꯒꯠꯇꯨꯅ ꯃꯥꯂꯦꯝꯒꯤ ꯊꯥꯛꯇ ꯁꯣꯠꯊꯍꯧꯔꯕ ꯍꯤꯔꯝꯁꯤꯡ ꯀꯝꯄ꯭ꯌꯨꯇꯔ ꯁꯤꯖꯤꯟꯅꯔꯒ ꯆꯥꯎꯈꯠꯍꯟꯅꯕ ꯍꯣꯠꯅꯕ ꯍꯥꯏꯕꯁꯤꯅ ꯏꯊꯧꯗꯥꯡ ꯑꯣꯏꯖꯔꯤ꯫ 
ꯃꯔꯨ ꯑꯣꯏꯅ ꯃꯅꯤꯄꯨꯔꯤ ꯏꯃꯥ ꯂꯣꯟꯕꯨ ꯃꯥꯂꯦꯝꯒꯤ ꯊꯥꯛꯇ ꯄꯨꯈꯠꯇꯨꯅ ꯑꯇꯣꯞꯄ ꯂꯣꯟꯁꯤꯡꯒ  **ꯃꯦꯁꯤꯟ ꯇ꯭ꯔꯥꯟꯁꯂꯦꯁꯟ** ꯇꯧꯕ ꯌꯥꯍꯟꯅꯕ ꯍꯣꯠꯅꯔꯤ꯫

ꯑꯗꯣꯝꯅ ꯑꯩꯍꯥꯛꯄꯨ ꯊꯕꯛ ꯁꯨꯗꯕ ꯃꯇꯝ ꯏꯁꯩ ꯇꯥꯔꯝꯕ, ꯅꯠꯇ꯭ꯔꯒ ꯒꯤꯇꯔ ꯈꯣꯡꯂꯝꯕ, ꯅꯠꯇ꯭ꯔꯒ ꯍꯤꯔꯝ ꯑꯃꯗ ꯏꯔꯝꯕ, ꯅꯠꯇ꯭ꯔꯒ ꯑꯩꯒꯤ ꯅꯨꯡꯁꯤ ꯆꯥꯟꯅꯕꯁꯤꯡꯕ ꯀꯣꯏꯕ ꯆꯠꯂꯝꯕ
ꯊꯦꯡꯅꯕꯤꯒꯅꯤ꯫

ꯑꯩꯍꯥꯛꯀꯤ ꯋꯦꯕꯁꯥꯏ꯭ꯠ ꯑꯁꯤꯕꯨ ꯌꯦꯡꯕꯤꯔꯝꯕꯒꯤ ꯑꯗꯣꯝꯕꯨ ꯊꯥꯒꯠꯆꯔꯤ꯫